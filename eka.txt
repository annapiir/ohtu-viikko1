Lontoo vuonna 1862. Orpo Sue Tripher kasvaa pikkurikollisten parissa kulmikkaan, mutta hyväntahtoisen rouva Sucksbyn vaihtelevan kokoisessa taloudessa. Tytöstäkin kehkeytyy kelpo taskuvaras. Kunnon dickensiläistä menoa. Eräänä iltana tuttu herrasmiesvaras tulee ehdottamaan rouva Sucksbylle rahakasta sopimusta, joka liittyy Suehun. Sopimusta, johon liittyy monta petosta ja salaisuutta - mutta jotka tulevat niin Suelle kuin lukijalle matkan varrella yllätyksinä. Tytön kohtalo on erottamattomasti kiinni toisessa orpotytössä Maudissa, joka elää elämäänsä synkässä maaseutukartanossa. Mutta minkälaisesta siteestä on oikeastaan kysymys? 

Kirja on kesken, mutta vaikuttaa lupaavalta. Korealainen elokuva The Handmaiden perustuu kirjaan.
